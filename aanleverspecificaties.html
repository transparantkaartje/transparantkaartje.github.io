---
layout: default
title: Aanlever&shy;specificaties
---

<p>Om correct behandeld te kunnen worden moeten uw bestanden aan een aantal zaken voldoen.</p>

<ul>
  <li>Als bestandstype Adobe <strong>Illustator</strong> of <strong>EPS</strong>. Alle grafische software biedt u de mogelijkheid uw ontwerp
    als EPS bestand te bewaren. Een certified PDF is geen mogelijkheid, aangezien er bewerkingen op uw bestand moeten worden uitgevoerd om
    drukgerede bestanden en films te

    maken. De standaardafmetingen zijn 85 mm x 55 mm.
  </li>
  <li>Tekst moet worden omgezet in <strong>lettercontouren</strong> (in Illustrator "Type -> Create Outlines"). De standaard lettertypen
    zijn meestal geen probleem, maar het veiligst is het als u dat ook in dit geval doet. Een alternatief is de lettertypen bijvoegen.
  </li>
  <li>Het bestand moet <strong>"vector based"</strong> zijn in tegenstelling tot "pixel based". Dit betekent onder meer dat u geen JPEG of
    standaard photoshop bestand kunt invoegen in een Illustrator bestand. Heeft u alleen beschikking over een "pixel based" bestand, dan
    kunnen wij hier in samenspraak een goed grafisch bestand van maken. Zie hiervoor de sectie <a href="/diensten.html">diensten</a>.
  </li>
  <li>De kleuren moeten aangegeven worden in <strong>PMS waarden</strong>. Gaat u hierbij uit van de solid coated serie (een 'c' achter het
    kleurnummer). U kunt dit toelichten per mail, zolang uw bestand duidelijk maakt welke objecten welke kleur hebben. CMYK of RGB waarden
    kunnen in principe niet gebruikt worden. Bovendien lijken kleuren op verschillende beeldschermen soms heel anders, waardoor een
    standaard nodig is. Als u verschillende kleuren op verschillende zijden van het materiaal gedrukt wilt hebben moet u ook dit duidelijk
    aangeven (ook dit kan per mail. Bijvoorbeeld: "zwart op voorzijde en PMS 327 op achterzijde").
  </li>
</ul>

<p>Daarnaast zijn er ook een aantal zaken om rekening mee te houden in uw ontwerp:</p>
<ul>
  <li><strong>Bij de randen</strong> zorgen snijonzekerheden altijd voor enige marge. Plaatst u daarom belangrijke informatie zoals tekst
    minimaal enkele millimeters van de rand. Een element dat aflopend (dat wil zeggen tot aan de rand) gedrukt moet worden moet in uw
    bestand juist 2 of 3 millimeter buiten de rand doorlopen. Bedenk dat, als u bijvoorbeeld onder aan uw kaart een aflopend vlak van enkele
    millimeters hoogte plaatst, u er rekening mee moet houden dat dit uiteindelijk wat in hoogte varieÃ«ert.
  </li>
  <li><strong>Kleurverlopen en rasters</strong>. Om een kleurverloop te zeefdrukken moet het eerst worden omgezet in een raster. Dit kunnen
    wij voor u doen bij het drukklaar maken van uw bestanden. De PMS waarde geeft u aan voor de kleur waar die 100% is. Houdt u er wel
    rekening mee dat alleen een grof raster mogelijk is (zie ook <a href="/mogelijkheden.html">mogelijkheden</a>): het lijkt
    uiteindelijk meer op een schilderij van Andy Warhol dan offset drukwerk zoals u dat kent van bijvoorbeeld magazines.
  </li>
  <li>Als u in uw ontwerp gebruik maakt van <strong>transparantie</strong>, houdt u er dan rekening mee dat ook dit omgezet moet worden in
    een raster. In tegenstelling tot verlopen, heeft u bij volvlakken met een bepaalde transparantie de mogelijkheid om een PMS waarde met
    bepaalde transparantie aan te geven. Wij drukken dan geen raster, maar maken gebruik van een gekleurde lak. Bedenk wel dat verschillende
    transparantiewaarden nu voor de prijs gelden als verschillende kleuren, aangezien er hiervoor meerdere drukgangen nodig zijn. Naast
    gekleurde lakken is in zeefdruk het gebruik van nog meer speciale inkten mogelijk, zoals metallics (zie de <a
        href="/mogelijkheden.html">mogelijkheden</a>).
  </li>
</ul>

<h2>Aanleverspecificaties concepten</h2>

<p>Als u gebruik wilt maken van onze dienst om een concept-ontwerp van u om te zetten in goede grafische bestanden, dan hebben wij slechts
  een willekeurig digitaal bestand nodig met een schets en mogelijk verdere toelichting. In principe volstaat hierbij een ingescand
  bierviltje (of datzelfde viltje per post). Zie hiervoor ook de sectie <a href="/diensten.html">diensten</a>.
