---
layout: default
title: Diensten
---

# Ontwerpen en opmaken

Bij de aanleverspecificaties geven wij aan een goed grafisch "vector based" bestand nodig te hebben. Zo'n bestand is het uiteindelijke ontwerp. Mocht u een ontwerp gedeeltelijk af hebben, dan bieden wij de dienst om dit voor u af te maken, in samenspraak waar nodig. Wij rekenen hiervoor € 40,- per uur excl. BTW. Enkele voorbeelden:

- U heeft het ontwerp eigenlijk af. Het enige punt is dat uw bestand "pixel based" is, bijvoorbeeld een GIF of JPEG of photoshop. Alles staat op de juiste plek en met de goede verhoudingen. Wij zetten uw bestand om in een "vector based" bestand met de door u aangegeven PMS kleuren. Geschatte tijd: een ½ tot 1 uur.
- U heeft een concept. U heeft een schets van het kaartje in pen of potlood met wat aantekeningen. Wellicht wilt u uw reeds bestaande bedrijfslogo verwerkt zien in het ontwerp. Vrijwel zeker moet dit telefonisch doorgesproken worden en een tussenresultaat geëvalueerd worden. En dat lettertype had u toch wat krachtiger gewild... Geschatte tijd: 1 tot 2 uur.

Bent u verder van een eindresultaat verwijderd dan dit, dan gaat het meer over ontwerpen dan over opmaken. Voor een simpel ontwerp zijn wij zeker beschikbaar. Bent u op zoek naar het ontwerpen van een logo voor op een visitekaartje als deel van een huisstijl (of een complete huisstijl), dan gaan wij over op samenwerking met grafisch ontwerper Chantal Bekker. Een schatting van de kosten hiervan is niet goed mogelijk zonder meer informatie.
